# Spedizione in Sicilia, 414-413.
## 415, delegazione di Segesta ad Atene.
Scoppia una guerra tra Segesta e Selinunte, alleata di Siracusa, a sua volta colonia di Corinto, i segestani inviano una delegazione ad Atene per chiedere aiuto contro la coalizione dorica guidata, appunto, da Siracusa, promettendo che gran parte delle città italiote e siceliote avrebbero favorito la venuta di Atene e promettendo di avere risorse auree per finanziare la spedizione. In assemblea si discute sul da farsi, con Alcibiade che fomenta le folle e promette rapidi successi, Nicia che parla a sfavore della spedizione elencando tutti i preparativi che si sarebbero resi necessari. La folla entusiasta misinterpreta il discorso di Nicia e vota a favore della spedizione, Eleggendo come strateghi autocrati Nicia, Alcibiade e Lamaco.

![](https://upload.wikimedia.org/wikipedia/commons/1/19/SizilienExpedition.png)
I tre strateghi si dirigono dunque in Sicilia con il meglio dell'esercito, e fin da subito dibattono su come affrontare la spedizione:
* Nicia propone di mettere fine allo scontro tra Segesta e Selinunte e tornare in patria, intuendo che i segestani avevano mentito sulle loro risorse.
* Alcibiade propone di cercare alleati in Sicilia e poi attaccare Selinunte e Siracusa.
* Lamaco propone di sfruttare l'effetto della sorpresa e attaccare subito Siracusa.
Lamaco alla fine rompe il dibattito parteggiando per Alcibiade.
Le risorse dei segestani erano ovviamente insufficienti, come Nicia aveva intuito, e le città italiote si rifiutano di favorire il passaggio della flotta ateniese.
Comunque gli ateniesi si fermano a Catane, dove intanto giunge una nave con l'ordine di arresto per Alcibiade: era tra gli accusati dello scandalo delle erme e di aver profanato i misteri eleusini. In un primo momento egli accetta di essere arrestato, ma finisce per dileguarsi e chiedere rifugio a Sparta.

## 414, assedio di Siracusa.
![](https://upload.wikimedia.org/wikipedia/commons/3/3c/Assedio_ateniese_a_Siracusa.svg)

Intanto le forze ateniesi, dopo aver vinto una battaglia, si preparano ad assediare Siracusa nella primavera seguente. Iniziano con la costruzione di un muro che doveva separare Siracusa dal resto della Sicilia, ma i Siracusani costruiscono un contro-muro bloccando di fatto l'iniziativa ateniese. In uno scontro muore anche lo stratego Lamaco, lasciando solo Nicia a ricoprire l'incarico. Intanto Alcibiade suggerisce agli spartani di inviare aiuti a Siracusa e di fortificare Decelea, in Attica.
Le forze ateniesi iniziano ad ammalarsi: la pianura antistante Siracusa era in parte paludosa, subiranno la stessa sorte, anni dopo, i Cartaginesi che assediarono anch'essi Siracusa.
Con l'arrivo degli aiuti spartani comandati da Gilippo, la situazione diventa critica per gli ateniesi. Non riescono infatti a bloccare con successo la città e non riescono a penetrare nel porto: i siracusani, nonostante avessero meno esperienza navale, riforzano la prua della loro nave, così da attaccare frontalmente le navi ateniesi che tentavano di entrare nel porto, rendendo inutile la superiore abilità ateniese nelle manovre di accerchiamento. Alla lunga riescono ad avere la superiorità navale.

## 413, la disfatta.
![](https://upload.wikimedia.org/wikipedia/commons/4/40/Fine_della_spedizione_ateniese.jpg)
Nonostante l'arrivo di Demostene con risorse umane e materiali, l'esercito ateniese finisce per diventare, da assediante, assediato, e la situazione si aggrava ancora di più, al che gli ateniesi decidono di ritirarsi, ma una eclissi di luna e un responso oracolare li spingono a ritardare la partenza di 27 giorni. Alla fine lasciano l'accampamento lasciando indietro i morti e i feriti, cercando la salvezza verso l'interno, ma i Siracusani, anche grazie alla loro potente cavalleria, finiscono per ottenerne la resa. Gli stessi Nicia e Demostene vengono giustiziati contro le raccomandazioni di Gilippo. Pochissimi tra coloro che erano partiti riescono a tornare ad Atene per annunciare la completa disfatta della parte migliore dell'esercito e della flotta, gli altri vengono condannati al lavoro in miniera, uccisi o venduti come schiavi.
