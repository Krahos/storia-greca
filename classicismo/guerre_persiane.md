# Rivolta ionica.
## 500, fallita spedizione persiana contro Nasso.
A Nasso il popolo caccia gli aristocratici, che, esuli a Mileto, chiedono aiuto al tiranno Aristagora, il quale convince Artaferne, satrapo di Sardi, a intraprendere una spedizione comune, che si rivelerà fallimentare.
## 499-494 Rivolta ionica
L'impero persiano aveva facilitato l'ascesa di tiranni nelle città ioniche per aumentarne la stabilità politica al fine di assicurarsi un afflusso di tributi. Il peso di tali tributi scatena l'odio verso il gran re e la voglia di indipendenza delle poleis.
![](https://upload.wikimedia.org/wikipedia/commons/9/9b/Ionian_Revolt_Campaign_Map-en.svg)
* 499. Aristagora, temendo le conseguenze dell’insuccesso di Nasso (il fallimento era punito duramente nell'impero persiano), rimette nelle mani del popolo la propria tirannide, invita le altre città ioniche a deporre i tiranni filopersiani e chiede l’aiuto dei Greci della madrepatria, ottenendo quello di Atene ed Eretria. Sparta decide di non partecipare in quanto impegnata nelle guerre contro l'argolide e con il rischio di rivolta dei messeni. Atene invece, spinta dalla relativa sicurezza in cui si sentiva e dagli interessi in Tracia e nello stretto dei Dardanelli, invia una spedizione.
* 498. Durante l'assedio di Sardi scoppia un incendio di alcuni quartieri periferici di Sardi che causa la resa della parte bassa della città, ma non si riesce a prendere l'acropoli, al che la parte del popolo contro la guerra riesce a far votare in assemblea il ritiro delle truppe; la rivolta però continua e i Greci dell’Ellesponto, ma anche Caria, Licia e Cipro si uniscono ai rivoltosi.
* 497. riconquista persiana di Cipro.
* 496. Aristagora muore in Tracia. Dario, re della Persia, invia in Ionia Istièo, già tiranno di Mileto, che però passa dalla parte dei rivoltosi: catturato e giustiziato dai Persiani (493).
* 494. battaglia di Lade nelle acque di Mileto: conquista e distruzione di Mileto, deportazione a Babilonia di molti dei suoi abitanti.

Mardonio viene inviato in quest'area e depone i tiranni. Viene attuata una politica di riconciliazione tra le poleis e il regno, i tributi vengono abbassati.

## 492, spedizione di Mardonio in Tracia.
![](https://upload.wikimedia.org/wikipedia/commons/3/3a/Map_Greco-Persian_Wars-en.svg)

Non è chiaro se l'obiettivo della spedizione fosse scendere in Grecia o fermarsi in Macedonia, che nel frattempo si era alleata con il gran re. I popoli traci vengono sottomessi, ma gran parte della flotta naufraga sulle coste rocciose della penisola calcidica.

# I guerra persiana.
## 490, I guerra persiana.
Una seconda grande spedizione punitiva guidata da Dati raggiunge le Cicladi, l’Eubea e l’Attica: Nasso distrutta, Cicladi sottomesse, Eretria conquistata e data alla fiamme. Ad Atene l'assemblea vota per combattere: una parte dell'aristocrazia aveva interessi nel nord dell'Egeo incompatibili con l'espansione persiana.

## Settembre 490, battaglia di Maratona.
![](https://upload.wikimedia.org/wikipedia/commons/thumb/0/08/1stphaseofbattlemarathon.gif/350px-1stphaseofbattlemarathon.gif)

L’esercito persiano sbarca nella piana di Maratona sotto consiglio di Ippia: era il luogo migliore dove schierare la quantità di uomini condotti dai persiani. Atene chiede aiuto a Sparta, dove si stanno celebrando delle festività religiose, quindi gli aiuti ritardano. Un esercito di ateniesi e plateesi (circa 10mila uomini) si stabilisce su una collina, da cui può osservare l'enorme esercito persiano (circa 50mila uomini). Nonostante la superiorità numerica dei persiani, questi esitano ad attaccare perchè i greci sono in una posizione strategica. I greci, d'altro canto, sono riluttanti perchè ancora in attesa degli aiuti spartani. A un certo punto i persiani imbarcano nelle navi una parte dell'esercito, principalmente la cavalleria, per attaccare direttamente Atene. I greci, convinti dallo stratego Milziade, decidono di attaccare, abbandonando la posizione strategica. Decidono di adottare una formazione stretta e allungata per pareggiare il fronte persiano e di concentrare un numero più sostanzioso di uomini ai fianchi della formazione stessa, così da sbaragliare i fianchi della formazione persiana e poi aiutare il centro. Erodoto ci dice che per la prima volta (almeno in Grecia) la falange in corsa carica il nemico, mentre prima di allora la falange greca con il suo equipaggiamento pesante aveva sempre avanzato contro il nemico lentamente, mantenendo il passo. Questo per ridurre al minimo il tempo in cui la formazione era vulnerabile agli arcieri persiani (i greci, in generale, non utilizzavano truppe con armi a distanza). I persiani si ritirano sulle navi lasciando sul campo circa 6mila uomini contro i 192 dei greci, i quali vengono sepolti a Maratona con un monumento esistente ancora oggi.
I greci corrono ad Atene per salvare la poleis, i persiani decidono di abbandonare la spedizione, forse anche dopo essere stato convinto dagli alcmeonidi.
Inizia l'edificazione del partenone, dedicato in primis ad Atena. Dopo qualche giorno arrivano anche gli aiuti spartani, ma dopo aver visitato il sito di Maratona, rientrano in patria.

## 489, spedizione punitiva di Milziade a Paro.
La spedizione fallisce e Milziade riceve una multa enorme, ma comunque muore per le ferite della battaglia.

## Anni 48*.
Emerge la figura di Temistocle dei licomidi, un uomo rozzo che non ama la musica, il teatro e le arti, ma ama la vita militare (così ci dice Plutarco). Egli spingerà Atene a dotarsi di una potente flotta di 200 triremi, grazie anche ai giacimenti di argento trovati in Attica nel Laurion, argento con il quale viene comprato legname dalla Macedonia. Un oracolo dice agli ateniesi che un muro di legno salverà Atene. Viene interpretato con il significato di "un muro di navi". Viene costruito il porto del Pireo. La costruzione di una trireme viene affidata a un trierarca, cittadino ricco che deve pagare e sovraintendere la costruzione, manutenzione e armamento della stessa. Temistocle depotenzia l'arcontato, trasformandolo da carica elettiva ad essere sorteggiata. Questo sposta l'attenzione sulla carica di stratego. Egina viene sopraffatta grazie alla neocostruita flotta.
Intanto il gran re Serse si occupa di domare la rivolta in Egitto.

# II guerra persiana
## 480, II guerra persiana.
Serse e Mardonio iniziano la spedizione con circa 300mila uomini e 600 navi. Arrivano in Grecia attraversando un ponte di barche nello stretto dei Dardanelli e anche utilizzando le strade che intanto sono state costruite nella neosottomessa Tracia tramitei il legname comprato in Macedonia e con un canale tagliato nella penisola calcidica. Fatti interpretati dai greci (a posteriori) come sacrileghi contro Gea: erodoto ci dice che i persiani con la loro arroganza hanno creato il mare dove prima c'era la terra e la terra dove c'era il mare.
I greci si preparano a difendere nei punti di ingresso della Grecia meridionale, al confine settentrionale dell'alleanza panellenica: lo stretto delle termopili e all'Artemisio.
![](https://i.pinimg.com/originals/84/62/3d/84623d8693abcd847a4f8a5d5a3ae245.jpg)

![](https://weaponsandwarfare.files.wordpress.com/2015/08/battle_of_thermopylae-pdf.jpg)

La battaglia dell'Artemisio viene vinta, per cui la flotta persiana decide di circumnavigare l'eubea. La maggior parte dei peloponnesiaci decide di ritirarsi dalle termopili per combattere più vicino alle loro case e decide di concentrare le difese sull'istmo di Corinto, mentre 300 spartiati e poche centinaia di altri greci con Leonida decidono di sbarrare il passo e riescono a ritardare l'esercito persiano per qualche giorno.
Gli ateniesi abbandonano la poleis e si rifugiano nelle isole vicine, Salamina in primis, mentre i persiani saccheggiano e distruggono le poleis che avevano rifiutato di sottomettersi, in particolare incendiano l'acropoli di Atene e i templi degli dei.

## Settembre 480, battaglia di Salamina
![](https://warfarehistorynetwork.com/wp-content/uploads/The-Battle-of-Thermopylae-and-the-Battle-of-Salamis-3.jpg)

La flotta persiana viene battuta ancora nello stretto di Salamina: i greci caricano opliti sulle navi e abbordano con successo le navi nemiche sfruttando la poca possibilità di manovra dentro lo stretto. Serse osserva la battaglia dalle alture circostanti e decide di abbandonare la grecia con la flotta rimasta, secondo Erodoto, perchè temeva che i greci potessero a questo punto navigare verso lo stretto dei Dardanelli e bloccare il suo esercito in Europa. Mardonio riconosce essere inutile attaccare l'istmo di Corinto torna in Tessaglia per svernare e manda emissari ad Atene suggerendo di sottomettersi. Nello stesso giorno della battaglia di Salamina (almeno secondo le Erodoto), si svolge la battaglia di Imera, in cui i sicelioti guidati da Gelone di Siracusa sconfiggono l'esercito cartaginese. Viene celebrato come il giorno in cui i greci d'Oriente e di Occidente trionfano contro i barbari.

## 479, battaglia di Platea.
Mardonio per la seconda volta torna ad Atene, continuando a chiedere la sottomissione degli ateniesi asserragliati a Salamina e si genera una posizione di stallo: i persiani non vogliono attaccare l'istmo in quanto la loro superiorità numerica sarebbe inutile, i peloponnesiaci non vogliono rischiare di abbandonare la posizione difensiva. Gli ateniesi a questo punto minacciano di trattare con i persiani, al che gli spartani si decidono ad incontrare l'esercito persiano. I persiani cercano di attirare le forze greche nelle pianure beotiche in cui potrebbero sfruttare la loro potente cavalleria.

![](https://upload.wikimedia.org/wikipedia/commons/9/91/Battle_of_Plataea_part_1.png)

I due eserciti si incontrano presso Platea: i persiani si accampano al di là del fiume Asopo, mentre i greci occupano le alture circostanti. Di nuovo si crea una situazione di stallo in cui a nessuno dei due eserciti conviene esporsi. Mardonio manda la cavalleria a eseguire azioni di schermaglia per fiaccare il morale dei greci, ma il comandante della cavalleria viene ucciso, per cui la cavalleria si ritira. I greci si muovono verso il fiume, ancora mantenendo le alture.

![](https://upload.wikimedia.org/wikipedia/commons/e/e1/Battle_of_Plataea_part_2.PNG)

Mardonio manda ancora la cavalleria a minacciare le rotte di rifornimento dei greci e ha successo: viene distrutto un convoglio di rifornimenti e le sorgenti d'acqua. I greci sono costretti quindi a muoversi verso Platea in una ritirata disorganizzata. I persiani vedendo il disordine decidono di attaccare, ma Mardonio viene ucciso nella mischia dagli spartani, mentre gli ateniesi riescono a respingere i tebani. La morte di Mardonio semina il panico nell'esercito persiano che si da alla fuga, i greci saccheggiano il campo persiano.
Gli spartani elevano la colonna serpentina come trofeo della battaglia, su cui scrivono che gli spartani hanno sconfitto i medi, in seguito la scritta viene modificata includendo anche gli altri greci.

## 478, conquista di Sesto.
Dentro l'alleanza panellenica inizia a seminarsi la discordia: gli Spartani decidono che la guerra è finita lì, gli ateniesi vogliono continuare la guerra. Altro scopo degli ateniesi è di punire chi ha "medizzato". La flotta fenicia viene incendiata presso Micale, la costa Ionica si ribella nuovamente ai persiani. Erodoto conclude la sua opera con la presa di Sesto (in cui è presente il padre di Pericle).
