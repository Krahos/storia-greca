# Pentecontetia
## 477, fondazione della Lega delio-attica.
Le poleis della costa ionica e delle isole siglano un'alleanza con Atene: questa si occupa di mantenere e armare la flotta, gli alleati hanno il compito di finanziarla con un tributo. Atene si comporta da "tiranno": ha dimostrato che la flotta è uno strumento efficace ma solo se molto grande, non basta più che i singoli navarchi si occupino di armare le navi. L'alleanza si trasforma da _συμμαχία_ ad _ἀρχή_. Per gli alleati è più conveniente allearsi e pagare un tributo ad Atene piuttosto che avere una flotta propria, piccola e insufficiente. Facendo questo perdevano un po' di autonomia. Gli unici a mantenere una flotta propria sono Samo, Lesbo e Chio.

## 474, ostracismo di Temistocle.
Temistocle viene ostracizzato dall'assemblea e finisce per rifugiarsi presso i satrapi dell'Anatolia.

## 477 - 462, continuazione della guerra e ostracismo di Cimone.
Cimone, figlio di Milziade continua la guerra contro gli alleati dei persiani.
* 470/69 o 466/5, vittoria di Cimone contro i Persiani all'eurimedonte.
* 463, Cimone viene accusato di corruzione durante il periodo in cui combatte e occupa la Tracia, ma si salva dalle accuse. Tra gli accusatori anche Pericle, che però ritira le accuse.
* 462/1, Scoppia una rivolta in Messenia (terza guerra messenica, detta del terremoto) e Cimone convince l'assemblea di Atene a intervenire in aiuto degli spartiati, ma questi, temendo che voglia aiutare invece i messeni, rifiutano l'aiuto. Il popolo lo incolpa e viene ostracizzato. L'allontanamento di cimone da una virata alla politica estera ateniese: Cimone era filospartano e voleva la guerra contro il gran re, mentre, con il prevalere del partito avverso, le attenzioni si rivolgono verso la lega peloponnesiaca.

## 461, riforme di Efialte e inizio dell'"età periclea".
L'areopago viene depotenziato. Si sa poco di Efialte, viene citato nel papiro ritrovato della costituzione degli ateniesi. Viene ucciso subito, forse anche con l'implicazione di Pericle.
Pericle inizia a essere il protagonista della vita politica di Atene.

## 462/1-456/5 circa, spedizione in Egitto.
Gli ateniesi partecipano alla rivolta del libico Inaro (iniziata nel 465/4) con 50 navi. La spedizione inizialmente ha successo, pongono però il campo sull'isola di Prosopitide nel delta del Nilo: l'acqua però si ritira e l'esercito persiano riesce a sbaragliarli e distruggerli completamente. Le fonti ne parlano poco, talmente tanta è la delusione dell'insuccesso. Nessuna fonte accusa Pericle.

## 460, guerra tra Corinto e Megara e "prima guerra del Peloponneso".
Corinto attacca Megara perchè vorrebbe controllare i due golfi dell'istmo (golfo di Corinto e golfo Saronico). Megara chiede aiuto ad Atene che la difende. Inizia l'odio storico di Corinto verso Atene

## 458, costruzione delle lunghe mura.
Costruzione delle mura che collegano l'acropoli ai porti del Falero e del Pireo.

## 458/7, seconda guerra sacra.
Focesi attaccano la Doride per il controllo del santuario di Delfi e si forma una coalizione di ateniesi, argivi e tessali contro Sparta che difende la Doride. Gli spartani vincono la battaglia di tanagra. Gli ateniesi vincono però la battaglia di Tenofide. Egina viene costratta definitivamente a entrare nella lega delio-attica.

## 457, arcontato per gli zeugiti (e altre riforme).
* Pericle allarga l'accesso all'arcontato.
* Poi introduce il _Misthos_, ovvero un compenso per chi ricopre una carica pubblica sorteggiata. Con queste due riforme permette anche ad alcune fasce più povere della popolazione di partecipare attivamente alla vita politica ateniese. Per i ricchi inizia a diventare un problema finire sotto processo e i filo-oligarchi attribuiscono la cattiva gestione della città a queste riforme: secondo loro sono i più poveri che hanno interesse a ricoprire queste cariche pubbliche, ma sono anche i più ignoranti, per cui non sono capaci di ricoprire questi ruoli (costituzione degli Ateniesi).
* 451, Riforma della cittadinanza. Da qui in poi si è cittadini ateniesi solo se entrambi i genitori (forse solo se sposati) sono cittadini ateniesi, non più solo uno di essi.

## 454, trasferimento da Delo ad Atene del tesoro della Lega.
Pericle riesce a trasferire ad Atene il tesoro della Lega: questo marca ancora di più la stessa atene con il ruolo di _hegemon_. Spesso da qui in poi gli alleati saranno sospettosi di Atene e chiederanno conto dell'utilizzo del tesoro. Gli alleati non avranno più un resoconto di come il tesoro viene utilizzato.

## 451, Cimone ritorna dall'ostracismo.
Cimone torna dall'ostracismo e riesce a convincere gli ateniesi a firmare una pace quinquennale con Sparta. Inoltre guida una spedizione contro Cipro, morendo nella stessa spedizione. Alla sua morte riesplode la guerra per il santuario di Delfi con Sparta che lo toglie ai focesi e Atene che glielo ritorna. Gli ateniesi stanno cercando di togliere il santuario dal controllo di Sparta. In più cercano di far perdere importanza allo stesso, fondando il santuario di Eleusi. Tentativo in parte fallito perchè Sparta ovviamente non partecipa alla fondazione.

## 449/8, pace di Callia.
Da qui in poi le relazioni tra Atene e il regno persiano si distendono. Una fonte del primo secolo parla della cosiddetta "pace di Callia", ma non ci sono fonti contemporanee: non è certo se tale accordo o uno analogo sia avvenuto realmente. Conseguenza della distensione dei rapporti con il gran re, la lega delio-attica non servirebbe più, ma iniziano ancora una volta le tensioni con la lega peloponnesiaca, specialmente dopo l'uscita di scena definitiva di Cimone.

## 447/6, rivolta oligarchica in Beozia.
* Sconfitta ateniese di Coronea.
* Rivolta in Eubea e prima invasione di Sparta in Attica. Pericle rientra in Attica dall'eubea e l'esercito spartano si ritira: il re spartano viene accusato di corruzione.

## 446, pace trentennale.
Clausole della pace:
* Atene deve rinunciare a Megara, ma mantiene il controllo di Egina.
* Le città neutrali possono restare neutrali.
* Le controversie dovrebbero essere risolte da arbitrati.
* Principio di non ingerenza negli affari gli uni degli altri.

## 444/3, fondazione di Thurii.
Esperimento della fondazione panellenica di una poleis nel sito della vecchia Sibari. Partecipa anche Erodoto. Quando gli ateniesi perdono le elezioni, rientrano in Atene.

## 440/39, rivolta oligarchica di Samo.
Samo cerca di abbandonare la lega chiedendo aiuto a Sparta, la quale non interverrà rispettando il trattato di pace. La rivolta viene domata.
