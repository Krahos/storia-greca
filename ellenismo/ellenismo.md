# Ellenismo
## 10 o 11 giugno 323, morte di Alessandro.
Alessandro muore, probabilmente per un infezione, non lasciandosi curare dai medici per paura che lo avvelenassero. Infatti muore in un periodo particolare, in cui i macedoni non approvavano pi√π da tempo le sue scelte: restituire le satrapie ai satrapi persiani, adottare i costumi del gran re. Alessandro si presenta come successore di Dario terzo, per cui lascia in carica i satrapi che non avevano combattuto contro di lui. Non assegna a nessuno dei suoi generali ruoli simili. Subito scoppiano dissidi tra i generali, i quali si contendono la reggenza in attesa che un erede di Alessandro potesse assumere il ruolo di re. I territori del dominio macedone vengono quindi divisi tra i vari generali e la maggior parte dei satrapi persiani viene rimosso dalla carica.

![](https://upload.wikimedia.org/wikipedia/commons/1/15/Diadochi_satraps_babylon.png)

Alcuni di essi cercano di ricostituire il regno di Alessandro, altri, Tolomeo per esempio, capiscono che conviene mantenere la regione a loro assegnata.

## 306, i diadochi iniziano a investirsi del titolo di basileus.
Nel periodo successivo alla morte di Alessandro, i suoi eredi vengono via via fatti fuori, fino al 306 in cui vengono tutti sterminati. I diadochi allora iniziano a legittimarsi e si accaparrano il titolo di re.

## 301, battaglia di Ipso.
La situazione politica cambia continuamente fino al 301, i re ellenistici sono in continua guerra tra di loro, gli uni per ricostituire il regno di Alessandro, gli altri per contendersi regioni strategiche. Emerge la figura di Seleuco come re in Babilonia e Persia.

![](https://upload.wikimedia.org/wikipedia/commons/f/f3/Diadoch.png)

La battaglia di Ipso segna definitivamente la fine dei tentativi di ricostituire il regno di Alessandro da parte di Antigono e i suoi territori vengono divisi tra Lisimaco e Seleuco.

![](https://upload.wikimedia.org/wikipedia/commons/1/1a/Diadochi_IT.png)
